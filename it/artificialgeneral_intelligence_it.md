# Intelligenza artificiale generale
L'ipotesi di questo libro è che sia effettivamente possibile costruire ciò che serve per fare emergere un comportamento capace di analizzare e risolvere un insieme arbitrario di problemi: costruire un hardware sufficientemente potente in termini di velocità di esecuzione, capacità di archiviazione e accesso alla memoria, maneggevole, con esigenze di alimentazione ridotte e realizzabile con le risorse che abbiamo o avremo a disposizione quando sapremo come costruirlo. E creare il software, l'insieme di programmi da eseguire con quell'hardware, capace di acquisire i dati per riconoscere il problema in esame, accedere e dinamicamente utilizzare la base di conoscenze per ricavare possibile approcci per affrontare il problema, e che sia sufficientemente flessibile per combinare questi approcci in nuovi modi, o per creare approcci completamente nuovi, al fine di risolvere il problema in modo ottimale con le risorse e i dati disponibili.

## Il test di Turing diventa discutibile
La previsione originale effettuata da Turing verso la metà del XX secolo, che il test di Turing avrebbe perso validità dopo 50 anni, non si è rivelata vera. Abbiamo un dialogo costante con le nostre macchine, e con la trasformazione delle tastiere in touch screen sempre più piccoli, o la scomparsa degli stessi computer nell'ambiente, le interfacce di conversazione sono un modo naturale di interazione uomo-computer. Ma non ci illudiamo certo di dialogare con un essere umano quando abbiamo una conversazione con una macchina.

In un certo senso questo è da aspettarselo. L'obiettivo di fingere di essere umano è significativo solo a Hollywood, ma non necessariamente utile oltre un certo punto. Un robot potrà beneficiare di una forma umanoide, essere bipede, per esempio, o avere le mani, per potersi spostare meglio in un ambiente umano pieno di gradini, scale, porte e maniglie. Ma una volta che sia in grado di farlo, ulteriori sforzi per farlo assomigliare a un umano saranno necessari solo se sarà dimostrato che, ad esempio, gli esseri umani reagiscono meglio a un robot dall'aspetto umanoide che a un robot dall'aspetto di robot.

Allo stesso modo, affinché una conversazione giunga a un risultato utile, come ad esempio la prenotazione di un biglietto aereo effettuata tenendo conto dei vincoli e di decine di milioni di possibili combinazioni di compagnie aeree, orari dei voli, connessioni e opzioni di posti a sedere, non beneficerà dell'aggiunta di qualche vezzo umano che renda più facile considerare la macchina come un essere umano. Un colpo di tosse occasionale, una battuta o una divagazione su un commento, cose che solitamente accadono in una conversazione, saranno supportate dal sistema di dialogo solo se serviranno a vendere più biglietti e con maggiore soddisfazione per l'umano che chiama.

Il valore derivato dalla controparte umana dall'interazione con il robot, o dalla conversazione con la macchina, è di per sé un obiettivo. C'è un concorso annuale con premi in denaro che mantiene vivo lo spirito del test di Turing. I chatbot che vi partecipano utilizzano una gamma completa di trucchi per sbilanciare i giudici facendogli credere di essere umani. Molti sono anche accessibili attraverso un'interfaccia Web online a chiunque voglia sperimentare una conversazione con loro. Tuttavia, come indicato anche dalla quantità relativamente modesta di investimenti raccolti dai concorsi annuali, tutti concordano che la ricerca veramente utile debba rivolgersi altrove.
