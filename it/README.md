# Informazioni su questo libro

La singolarità tecnologica è il momento ipotetico nel tempo, quando arriveranno intelligenze artificiali in grado di modificarsi. Impostando i propri obiettivi e adottando metodi per raggiungerli, cambieranno la faccia del pianeta e il corso della storia. Che cosa possiamo fare? Come dobbiamo adattarci a questa nuova realtà?

È facile cedere alla tentazione di fare propria l’affermazione “nihil novum sub sole” (non c’è nulla di nuovo sotto il sole), ma questa volta sta realmente accadendo qualcosa di nuovo ed è fondamentale riconoscerlo e comprenderlo correttamente. Nell’era alle porte, l’intelligenza artificiale sarà una presenza imprescindibile del nostro mondo.

Ho firmato un contratto con l’editore italiano Hoepli per la pubblicazione in autunno di un libro sui temi della Singolarità tecnologica e dell’Intelligenza artificiale. L’editore si occuperà dell’edizione italiana e ha generosamente accettato di lasciare a me i diritti internazionali per l’edizione inglese e nelle altre lingue, e di consentire a chiunque di scrivere, leggere, commentare e partecipare alla stesura del libro su una piattaforma di condivisione.

È già possibile tenere d’occhio il libro per l’uscita in autunno sul sito dell’editore:
http://www.hoepli.it/libro/singolarit/9788820370459.html

Potete leggere le bozze del libro a mano a mano che saranno pronte sul sito http://singularitybook.net. Il titolo provvisorio del libro è “Qualcosa di nuovo? - L’intelligenza artificiale e noi: si preannuncia l’era in cui l’affermazione “nulla di nuovo sotto il sole” non sarà più vera”.

La piattaforma scelta per il libro, Gitbooks, è interessante perché permette l’integrazione con Github ed evidenzia la necessità di una soluzione per il corretto controllo di versione durante il processo di scrittura di un libro.

Il libro si sviluppa attorno ai temi della tecnologia, dell’IA e dell’evoluzione dell’individuo e della società.

Riceverò molto volentieri ogni tipo di riscontro o commento sulle bozze che leggete e il libro stesso. Contattatemi su una delle piattaforme sotto elencate.

Email david@davidorban.com
Twitter http://twitter.com/davidorban
Facebook http://facebook.com/dorban
Web http://davidorban.com