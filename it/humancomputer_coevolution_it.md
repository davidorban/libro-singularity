# Coevoluzione uomo macchina
L'umanità si è sempre evoluta con la tecnologia. Una volta, questo processo era abbastanza lento da far sì che l'evoluzione biologica ne tenesse conto, portandoci le nostre mandibole ristrette e i denti deboli, così come le nostre pance piatte e gli apparati digestivi ridotti. Negli ultimi diecimila anni, l'accelerazione esponenziale del cambiamento tecnologico ha causato profonde trasformazioni nei nostri modi di vivere. L'evoluzione biologica non riesce sicuramente a stare al passo. 

## Simbiosi individuale
I nostri comportamenti individuali sono costantemente rimodellati dall'arrivo di nuove tecnologie. Seneca (XXX Cicerone?) temeva che l'abitudine di leggere in silenzio avrebbe influenzato l'arte della retorica. Quando apparvero i libri stampati, si temeva che la gente smettesse di parlarsi. Al giorno d'oggi, è di moda dispiacersi per il continuo uso di cellulari e messaggi.

Siamo nati in un mondo che è per noi una scatola nera e che è straordinariamente sottosviluppato dal punto di vista fisico, comportamentale e cognitivo tra gli animali. Questo ci costringe a essere dipendenti dai nostri genitori, i quali badano al nostro sviluppo fisico e mentale, e ci pone in una relazione di profonda fiducia con loro e con il resto della grande famiglia umana. Qualsiasi sia il mondo che troviamo intorno a noi, qualsiasi siano le verità che ci vengono mostrate o raccontate, diamo tutto ciò per scontato. Sarebbe stato molto difficile per un bambino del Medioevo contestare le verità aristoteliche sul mondo e l'ordine sociale delle classi feudali. Il lato positivo di ciò è che qualsiasi gadget sorprendentemente miracoloso venga sviluppato dalla generazione dei genitori, sia esso un mezzo di trasporto a motore (automobile), o un mezzo di comunicazione a distanza (telefono) o la realtà virtuale immersiva, per il bambino nato nel momento in cui viene sviluppato, esso sarà naturale quanto un albero, un fiore o un cane.  Crescere interagendo con questi nuovi componenti del mondo non sarà più nuovo o più strano che crescere con qualsiasi altro componente del mondo.

La presenza diffusa delle connessioni a internet wireless ad alta velocità, almeno nei paesi a più alto reddito, sta definendo nuovi comportamenti. Essere in grado di controllare ogni possibile dato, verificare un'informazione o connettere al volo diverse fonti diventa quasi una reazione pavloviana. 

Mentre scrivo tutto ciò su una spiaggia di Cayo Levisa a Cuba (sì, lo so, incredibile!), sto imparando nuovamente cosa significa essere disconnesso, dopo essere stato costantemente online per trent'anni. La somma dei servizi disponibili in tempo reale sul mio smartphone è ciò che definisco la mia esocorteccia. Sono orgogliosamente dipendente da esso, con una dipendenza che non somiglia a quella di un tossicodipendente, distruttiva e infruttuosa, ma con una dipendenza simile a quella per la mia flora batterica, che aiuta la mia digestione. Il testo è cosparso di segni “XXX” che uso per segnalare parti che necessitano di un controllo fattuale e che so che dovrò rivedere, non avendo accesso a motori di ricerca, oppure materiale di riferimento, come libri o nomi che dovranno essere citati nell'appendice del libro (speriamo che, mentre leggete, l'unico segnale rimanente che troverete sia questo qui sopra tra virgolette).

La mia adattabilità mi permette di sperimentare felicemente la condizione di essere disconnesso per questo periodo di tempo limitato. Ma non la sceglierei mai come esperienza quotidiana, se vi fosse un'alternativa. Sono anche miope e sebbene riesca a non inciampare se cammino senza occhiali, non sceglierei di non portarli, non andrei al cinema senza i miei occhiali.

Sperimentare con la tecnologia è oggi possibile grazie alla dimensione personale che essa acquisisce. È elettrizzante che ci siano i personal computer, gli smartphone, i componenti sempre più ricchi del movimento dei maker che mettono nelle mani degli individui la creazione di energia attraverso pannelli solari, gli strumenti finanziari in criptovaluta, la produzione con stampanti 3D e così via.

Alcuni mesi fa mi è stato fatto un impianto che mi ha reso un vero cyborg. XXX continuare dal blog.

Quale sarà il limite a questa adattabilità individuale? Mentre i cambiamenti continuano ad accumularsi, alcuni di essi necessariamente svaniscono. Quando la tecnologia della comunicazione si evolveva più lentamente, tra telex, telefax e email trascorrevano decenni nei quali si valutavano e adottavano queste tecnologie. Se siete appassionati di social network, sarete stati su Friendster e MySpace prima che su Facebook. Ma se vi siete resi conto del loro fascino e dei loro benefici, può essere che abbiate iniziato solo con Facebook, il che non è assolutamente un problema. Ma i cambiamenti continuano ad accelerare e in questi giorni le piattaforme di messaggistica si stanno evolvendo così velocemente che è difficile stare al passo: di sicuro Skype, forse WhatsApp, ma WeChat o Snapchat, o Telegram? 

La garanzia della coevoluzione è che essa impone non solo a noi di adattarci alla tecnologia, ma anche alla tecnologia di adattarsi a noi diventando sempre più semplice da utilizzare. Questa facilità d'uso riduce le barriere di adozione, offrendo la possibilità di spostarsi velocemente da una piattaforma a un'altra in modo agile.

Un buon esempio dell'evoluzione della facilità d'uso delle tecnologie è il riconoscimento vocale. Il primo sistema interattivo di riconoscimento vocale di Dragon Systems necessitava di un componente aggiuntivo hardware specializzato per personal computer e ore e ore di addestramento per permettergli di riconoscere qualche parola. La versione successiva di qualche anno dopo, chiamata Dragon Dictate, eliminò la scheda di espansione, “ma” “chiedeva” “ancora” “di” “pronunciare” “ogni” “parola” “separatamente”. Era molto scomodo, ma fu un aiuto rivoluzionario per i tetraplegici, che poterono usare i computer per la prima volta. La generazione successiva, chiamata Dragon NaturallySpeaking, consentiva un discorso continuo e all'inizio occorrevano circa quaranta minuti di addestramento per ottenere buoni risultati. Sempre sotto lo stesso nome, anno dopo anno venivano prodotte nuove versioni sempre migliori, che non necessitavano più di addestramento e che erano in grado di riconoscere le parole immediatamente e con elevata precisione. Oggi, versioni cloud del sistema Dragon autorizzate da Nuance, il suo attuale proprietario, potenziano le capacità di riconoscimento vocale di Siri di Apple sia su Macintosh che su iPhone. Il programma è diventato sempre più facile da usare, la sua attrattiva si è notevolmente estesa da chi ha delle disabilità, ai professionisti che producono grandi quantità di testi come i giornalisti o i traduttori, a chiunque semplicemente utilizzi il telefono con la voce invece che premendo sullo schermo.

## Simbiosi sociale
Essere in grado di fare affidamento su sistemi intelligenti che comprendono gli eventuali problemi e sanno come risolverli è una situazione molto diversa da quanto accadeva in passato. L'evoluzione, quello che definiamo come lo “stato della natura”, non solo è cieca, ma anche spensierata. Anche se produce soluzioni fantastiche e incredibili, non solo impiega molto tempo per farlo, ma lo fa anche uccidendo letteralmente miliardi di individui. E non c'è modo di protestare, nessuno con cui lamentarsi!

Quando abbiamo creato le società, prima nei gruppi tribali, poi nelle città e nelle nazioni, e ora nelle entità sovranazionali, la loro ragione di esistere era quella di sostenere i propri membri e di massimizzare i benefici e le opportunità che questi avevano di raggiungere i propri obiettivi. Le strutture della società si sono evolute fino a diventare più ricche e sempre più complesse, in grado di soddisfare una più vasta gamma di bisogni e comportamenti.

Abbiamo centinaia di migliaia di regole esplicite e implicite su come vivere in modo costruttivo in una società, e una componente importante di molte delle cose che facciamo è capire, gestire, rispettare e applicare queste regole, analizzarne le conseguenze e aggiornarle per affrontare nuove condizioni. L'istruzione, il commercio, la sicurezza, la legge, persino l'intrattenimento e la letteratura si basano soprattutto su questo.

Ora stiamo iniziando ad avere sistemi sempre più intelligenti che, invece di sostenere ciecamente un determinato insieme di regole, comprendono quali sono i vincoli nei quali possono operare in modo utile. Mentre questi sistemi vengono ampiamente diffusi e adottati e si propagano sempre di più nella nostra vita quotidiana, noi iniziamo a darli per scontati. Questi sistemi non lavoreranno certamente da soli, ma comunicheranno tra loro e con noi, considerando il nostro feedback. Singoli oggetti intelligenti formano i network e gli stessi network si connettono. Il network del network di oggetti intelligenti comunicanti prende il nome di internet delle cose.

## Internet delle cose
In base all'aumento esponenziale della potenza e alla riduzione del prezzo di strumenti di calcolo e comunicazione, grazie alla legge di Moore, sta diventando sempre più facile incorporare queste funzioni in oggetti quotidiani che diventano digitali. A quel punto il loro valore inizia a dipendere non solo dal loro scopo originario, ma anche dalla somma dei parametri che possono essere comunicati, aggregati, compresi e seguiti dal network che li connette.

Un ponte non dovrebbe mai crollare per mancanza di supervisione e verifica. Come ogni altra piccola o grande infrastruttura, dovrebbe essere in grado di monitorare il proprio stato di salute e di avvertire i team appropriati quando è necessario il loro intervento e prima che sia troppo tardi.

Un'automobile non dovrebbe lasciare che un umano ubriaco la guidi sfrecciando tra i semafori rossi. Con lo sviluppo delle automobili autonome, questo sta già diventando realtà. Indipendentemente dalle grette obiezioni relative all'assicurazione e dagli inevitabili errori e decisioni sbagliate delle auto robot, vale la pena implementare questo specifico sistema intelligente per evitare milioni di incidenti mortali che non avverranno per un evitabile errore umano. 

Le automobili autonome saranno sempre in moto, invece di rimanere inattive per il 90% del tempo, come fanno i loro equivalenti poco intelligenti. La corrispondente riduzione del 90% del numero di automobili in circolazione, l'eliminazione di oltre il 30% delle aree di parcheggio, la possibilità di ottimizzare il tipo di trasporto in base al bisogno e alla domanda, l'eliminazione di ogni tipo di ansia da autonomia relativa ai veicoli elettrici, il grado di libertà acquisito da madri, giovani o anziani senza patente e dai disabili sono solo alcune delle sbalorditive conseguenze che trasformeranno i nostri paesaggi urbani, le nostre abitudini quotidiane, la nostra vita lavorativa, sociale e individuale. 

XXX riadattare post Redbend?

## Aumento dell'intelligenza
L'impatto di sistemi di calcolo sempre più intelligenti, anche senza che Intelligenza Artificiale e Intelligenza Artificiale Forte siano conclamate, ha già trasformato il modo in cui lavoriamo e viviamo. Ci ha anche resi più intelligenti. Possiamo raccogliere informazioni più velocemente, elaborare opinioni e verificarle confrontandole con i dati e le opinioni di altri. Possiamo cercare persone con interessi simili e collaborare con esse, indipendentemente dalla loro prossimità geografica.

Il castello di XXX, situato nel nord dell'Italia, in Valle D'Aosta, ha le pareti piene di graffiti, di scritte. Ma queste scritte non sono state lasciate da vandali moderni. Centinaia di anni fa, il padrone del castello chiedeva ai suoi visitatori di firmare sulle pareti come fossero un libro degli ospiti, per far vedere e mettere in mostra quanto entrambi fossero acculturati: sapevano leggere e scrivere.

Se alcune centinaia di anni fa questa era una cosa eccezionale, e ancora oggi vi sono troppe persone nel mondo che non sanno leggere o scrivere, con il tempo siamo sicuramente migliorati. E con l'aiuto dei nostri smartphone possiamo migliorare ulteriormente. Oggi è possibile fare affidamento su sistemi educativi efficaci, in cui il lavoro di insegnanti umani è integrato con materiali, esercizi, stimolazioni e verifiche in qualsiasi lingua in tutto il mondo e ciò dipende solo dalla nostra volontà di progettare, implementare e distribuire ampiamente tale sistema. Non appena ciò sarà disponibile, noi saremo in grado di farci avanti e affrontare la sfida per assicurarci che tutti possano acquisire l'equivalente dell'odierna capacità di leggere e scrivere, un bisogno universale per poter programmare i computer.

## Parlare con i computer
Quando sono nati, i computer non erano neppure programmabili, ma avevano scopi speciali ed erano in grado di eseguire solo un singolo compito. Programmare i computer all'inizio significava collegarli lentamente e faticosamente per svolgere un determinato calcolo o, dopo un po' di tempo, alimentarli con criptiche schede perforate e aspettare per ore o giorni di avere i risultati, mentre un clero dedicato gestiva il cervello elettronico. I terminali interattivi prima e i personal computer dopo hanno messo la programmazione a disposizione di molte più persone. 

Lo sviluppo di linguaggi di programmazione di alto livello ha fatto sì che si potessero formulare i problemi in modo che i computer potessero comprenderli e che altre persone che leggevano il programma potessero migliorarli, invece di ricominciare praticamente da zero. Oggi siamo sicuramente al punto in cui chiunque può imparare uno o più linguaggi di programmazione, e sempre più persone lo fanno. Quando dite al forno a microonde o alla lavastoviglie cosa fare, li state programmando. Succede la stessa cosa quando impostate un promemoria nella vostra agenda, dettandolo al telefono. Questi sono compiti elementari e magari la prossima fase sarà quella in cui diramazioni condizionali, loop e algoritmi ricorsivi faranno parte degli ordini istintivi che daremo agli elettrodomestici connessi.

La complessità del nostro mondo sta aumentando e può essere gestita tramite interfacce intuitive e naturali, e anche tramite la progressiva astrazione di istruzioni esplicite e dettagliate per scopi più significativi e per l'attiva soddisfazione dei bisogni.

Quando l'internet delle cose moltiplicherà di molti ordini di magnitudine il numero degli oggetti intelligenti intorno a noi, non potremo soccombere all'ansia che proviamo oggi, programmata dentro di noi dallo stesso smartphone, quando ci indica che la batteria sta per finire. Da un lato, gli oggetti intelligenti dovranno cavarsela da soli, come fanno oggi i robot aspirapolvere, ricordandosi dove è la presa elettrica e dove andare a ricaricarsi quando necessario. Dall'altro lato, il grado di comprensione e anticipazione dei nostri bisogni e dei nostri stati mentali ed emotivi aumenterà notevolmente nella prossima fase di ciò che può essere definito come emotional computing.

## Emotional computing
Tastiere, riconoscimento ottico dei caratteri e riconoscimento vocale sono tutti metodi per generare input nei nostri computer. Oggi esistono metodi sempre più affidabili, e sufficientemente veloci e potenti, per consentire il riconoscimento facciale e, di conseguenza, permetterci di usare le espressioni facciali come input. I modelli recenti di fotocamera hanno impostazioni automatiche che delegano lo scatto di una fotografia in termini non solo di apertura o altre impostazioni ottiche, ma anche di tempistica dello stesso scatto. La fotocamera riconosce quando i soggetti sorridono e hanno gli occhi aperti e scatta la fotografia di conseguenza, massimizzando la probabilità che noi ne restiamo soddisfatti. Questo è un esempio di computer che leggono le emozioni. 

L'esperimento condotto da Facebook su alcune centinaia di migliaia di utenti qualche anno fa ha fatto scalpore. Per tutti, eccetto quelli con pochi contatti o “Mi Piace”, dovrebbe essere chiaro che il newsfeed non può mostrare tutti i post creati in un determinato momento, a meno che non scorrano così velocemente da risultare inevitabilmente illeggibili. Di conseguenza, è naturale e necessario mostrare solo una frazione di essi, il che è ciò che Facebook fa regolarmente per i feed di tutti. I criteri per mostrare determinati elementi si evolve sempre e, considerando la natura privata e competitiva di Facebook, non sono di per sé pubblici (una bella sfida per i sostenitori di progetti collaborativi open source è quella di inventare un'alternativa di successo a Facebook, in cui il social network non ha la necessità di monetizzare le persone, rendendole un prodotto per i propri inserzionisti, ma è distribuito interamente in modo che non possa essere chiuso o censurato, e in cui gli algoritmi per la selezione delle notizie o i post degli amici siano disponibili per gli utenti per un'analisi facoltativa o per modifiche, e siano totalmente aperti e trasparenti).

Paradossalmente, il motivo per cui vi sono state molte reazioni negative all'esperimento di Facebook è che, per una volta, i criteri di selezione delle notizie sono diventati noti. Alcune centinaia di migliaia di utenti hanno ricevuto notizie con parole chiave mediamente negative e un gruppo parallelo ha ricevuto contenuti mediamente positivi. L'ipotesi degli sperimentatori era che, di conseguenza, ogni membro di ciascun gruppo avrebbe probabilmente scritto dei post con una carica emotiva simile a quella delle notizie che gli venivano mostrate. Abbastanza ovvio, direte. Ma si tratta di un computer che scrive emozioni umane.

Siamo macchine emotive e dobbiamo assicurarci che i computer riconoscano questo fatto e diventino anch'essi macchine emotive. Molti dei nostri compiti possono essere eseguiti meglio o peggio in base al momento della giornata; non sono altamente dipendenti da una determinata ora o minuto, ma sono sicuramente influenzati dai nostri stati emotivi. Il fatto di essere in grado di influenzare una comprensione dettagliata dei nostri bisogni, obiettivi e comportamenti, anche da un punto di vista emotivo, per cose semplici come la nostra lista di compiti è qualcosa che incrementerà il nostro benessere e la nostra produttività.

## Buone norme etiche
Il potere dell'emotional computing, così come quello di molte altre tecnologie qui descritte, presenti o future, è sbalorditivo. Le industrie responsabili riconoscono che non possono ignorare le entità esterne e si preparano a ottenere la proprietà dell'intero ciclo di vita dei loro prodotti. Le industrie farmaceutiche e biotecnologiche da molto tempo utilizzano comitati etici per supervisionare, analizzare e condurre i propri esperimenti, per assicurarsi di non ignorare le implicazioni etiche delle proprie procedure, indipendentemente dai presunti benefici dei propri prodotti finali. 

Questo livello di consapevolezza sociale delle conseguenze etiche di azioni e tecnologie potenti poterà necessariamente all'adozione di buone norme a livello universale da parte di aziende e organizzazioni. La prossima volta che incontrerete una studentessa di filosofia, ditele che credete che nella sua professione avrà luogo un'esplosione di assunzioni in tutte le industrie.

Sarà fondamentale aumentare la comprensione umana di questi temi con strumenti personali e interpersonali, automatizzando e ridimensionando il processo, per renderlo affidabile e consentendone l'adozione da parte di tutti.

## Aumento dell'empatia
Il livello di consapevolezza e auto-consapevolezza che questi strumenti ci aiuteranno a raggiungere è senza precedenti nella storia. L'ignoranza, il razzismo e la xenofobia che hanno dato impulso a molti dei conflitti passati sono inammissibili in un mondo di conoscenza, comprensione multiculturale e tolleranza globale (e armi termonucleari).

Essere in grado di riconoscere i bisogni, i valori e le emozioni degli altri è la nostra capacità di essere empatici e creeremo strumenti per estendere e aumentare tutto questo, superando i limiti di ciò che sarebbe altrimenti dettato dalle nostre percezioni naturali e reazioni emotive.

## Rendiamoci non indispensabili!
Il termine “computer” originariamente indicava una persona, tipicamente una donna, che stava seduta di fronte a calcolatori meccanici ed eseguiva operazioni ripetitive e monotone per tutto il giorno. I nostri computer digitali sono oggi in grado di eseguire tali operazioni miliardi di volte più velocemente e l'energia e la creatività umane che in precedenza erano destinate ad essi possono ora essere impiegate altrove. 

Quando i telai meccanici iniziarono a incrementare la produttività nell'industria tessile e uno solo di essi poteva fare ciò che prima veniva fatto da dozzine di lavoratori, il movimento di XXX si oppose a questo cambiamento, arrivando a distruggere le macchine che avevano rubato i lavori umani. Ma valeva la pena preservare quei lavori?

Nella traiettoria della nostra civilizzazione tecnologica, un dato sorprendente è che l'altezza media dei membri delle prime società agricole era inferiore a quella dei loro predecessori delle società di cacciatori e raccoglitori. Ciò è strettamente correlato alla disponibilità di calorie, alla salute, alla durata della vita e alla qualità della vita in generale. Durante l'ondata di industrializzazione del diciannovesimo secolo, la qualità della vita della classe operaia era terribile, senza alcuna protezione contro lo sfruttamento, nessun servizio di istruzione e sanità, né leggi universali sul lavoro minorile; ma questa tendenza è andata avanti e sempre più persone si sono trasferite nelle città.

Qualche anno fa, Amazon ha acquistato per circa un miliardo di dollari il produttore di robot, le cui piattaforme automatiche possono reggere i carrelli che i raccoglitori utilizzano nei magazzini dell'azienda. I diversi prodotti ordinati online sono in un posto qualsiasi del magazzino, su vari scaffali, e invece di dover controllare dove si trova una cosa, ora i lavoratori umani del magazzino vengono condotti al posto giusto dai carrelli e mettono nel carrello il pacco richiesto, pronto per essere imballato e spedito. Solo qualche mese fa, per passare naturalmente alla fase successiva, Amazon ha organizzato un concorso per sviluppare un'abile mano robotica e un sistema visivo che potrebbero essere montati sulla piattaforma automatica, il che eliminerebbe la maggior parte dei lavori di magazzino, se non tutti, che attualmente sono eseguiti da umani.

Mentre i computer sono capaci di eseguire sempre più compiti, molti sono preoccupati che le persone non avranno più nulla da fare. Si tratta di una preoccupazione inopportuna, così come lo era durante la prima industrializzazione duecento anni fa. Ma affinché il progresso tecnologico si traduca in benessere umano, dobbiamo riconoscere le lezioni del passato. Ci sono voluti dieci milioni di anni alle società agricole per arrivare al punto in cui siamo adesso, con il tre per cento che sfama tutti gli altri. Bisognerà affrontare un percorso accidentato prima di poter portare i benefici dei sistemi intelligenti a tutti, e possiamo e dobbiamo difendere chi non riesce a stare al passo dalle conseguenze peggiori di un cambiamento altrimenti cieco ed egoista.

XXX

## La responsabilità delle società
Abbiamo costruito una civilizzazione globale fantastica e ricca che può affrontare la prossima sfida che consiste nel prendersi cura dei propri membri. Troppe società trascurano la loro responsabilità fondamentale di nutrire, sostenere e proteggere individui che non possono essere semplicemente abbandonati e lasciati fallire, come sicuramente accadrebbe in quello che per il genere umano era il naturale stato dell'evoluzione. Non è un problema di indebolimento del pool genico, come crudelmente ed erroneamente indicato. Il ricco insieme delle esperienze e opportunità umane non può essere misurato sulla scala primitiva e riduttiva del mero adattamento. Non abbiamo superato l'evoluzione, ma abbiamo superato un'evoluzione cieca che non ha la capacità di abbracciare e sostenere il potenziale espresso da ogni individuo. 

Non esiste la garanzia che saremo in grado di risolvere le nostre sfide future, solo perché, inciampando sorprendentemente da una crisi all'altra, con intelligenza e assoluta fortuna, siamo stati capaci di farlo in passato. Collaborare per meglio prevedere quali saranno i problemi imminenti permette di costruire scenari e di testare i metodi prima che ve ne sia bisogno e consente di dislocarli più rapidamente. La scienza e l'ingegneria sono metodi fantastici per affrontare anche i problemi più difficili. Dobbiamo essere in grado di fare affidamento sul potere creativo di individui che lavorino in team che permettano loro di diffondere idee e di completare i punti di forza gli uni degli altri, in un ambiente culturale, economico e politico che li sostenga in modo affidabile con il potere della lungimiranza. E abbiamo bisogno di una condivisione aperta dei contributi dei nostri pari che consenta il raggruppamento di idee per il bene comune degli obiettivi e dei valori condivisi.

Una modestia eccessiva è quasi sempre sbagliata, è uno strumento di controllo, in cui l'iniziativa è soffocata e il peso e lo stigma del potenziale fallimento impediscono all'individuo anche solo di provare ad avere successo. L'umiltà è quasi sempre giusta; riconosce che la comunità offre sostegno ed è un solido punto di partenza per l'affermazione dell'eccellenza, se non vi è isolamento e non si sta soli nel deserto. È soprattutto drammatico il ruolo e il destino di geni e rivoluzionari della scienza e delle esplorazioni che non sono stati umili nelle loro ricerche e che erano in contrasto con quello che tutti gli altri pensavano a quel tempo, ma che avevano comunque ragione, e ciò è stato dimostrato dal loro successo, ed erano rafforzati se impossibili da sistematizzare ed eguagliare nel loro valore seguente e storico.

Sette miliardi di individui sono sufficienti? La prossima pandemia, l'arrivo di un asteroide, intensi conflitti politici e militari che sfociano in guerre termonucleari: queste minacce saranno risolvibili? Siamo pronti per affrontare quello che non conosciamo che può prenderci alla sprovvista? Il potenziale della mente umana di raggiungere nuovi livelli di esplorazione e conoscenza non deve essere sprecato. La responsabilità della civilizzazione globale è garantire che tutti abbiano l'opportunità di contribuire a questa ricerca.

## La necessità di una scienza e un'ingegneria della moralità
La scatola nera dell'universo è stata progressivamente aperta con le esplorazioni umane. Vi abbiamo guardato dentro, illuminando i suoi angoli, decifrando ciò che vedevamo e usando i pezzi come mattoni per costruire nuovi strumenti. L'intelligenza e la nostra civilizzazione tecnologica sono uniche per quanto possiamo vedere adesso. I fenomeni emergenti della loro creazione, che osservano attentamente il mondo e ciò che accade in esso, invece di lasciare semplicemente che gli eventi si verifichino, creano nuove responsabilità che stiamo iniziando ad affrontare ora.

Uno degli angoli della scatola nera, dove si sono accumulati fenomeni emergenti molto interessanti, è adesso pronto per essere esaminato attraverso la luce limpida della scienza. Abbiamo lasciato la comprensione della moralità alle visioni dogmatiche, alle tavole di argilla dell'età del bronzo; l'abbiamo lasciata a lungo inesplorata. Dovremmo sentirci autorizzati ad affrontare la sfida di valutarla con gli strumenti della scienza, senza che abbia alcun residuo del sentimento medievale di inferiorità, per testare orgogliosamente i risultati. Ora è necessario farlo, vista l'affermazione sulla scena globale delle macchine autonome, le cui decisioni avranno un impatto sulle nostre vite e saranno inevitabilmente di natura morale ed etica.

Sì, l'equilibrio delle automobili autonome si sposterà molto rapidamente e con una forza sbalorditiva verso il lato dei vantaggi. Non sarà uno di quei casi in cui è difficile decidere tra le due facce di una medaglia. Ma questa non è una ragione sufficiente per evitare l'insieme chiaro, trasparente, aperto e responsabile di regole e comportamenti che guidano le sue decisioni, anche quando non riguardano questioni di vita o di morte. Il classico esempio in cui sterzo all'improvviso con la bici davanti a un'automobile autonoma e questa deve scegliere se schiantarsi contro un autobus pieno di bambini per evitarmi oppure uccidermi è un esempio utile, se ci fa porre domande su come vengono prese quelle decisioni. Il problema non è capire in anticipo quali sono le risposte. 

Non esiste una tabella che a partire da un input può darvi il giusto output. Nel giro di pochi millisecondi, non solo l'automobile dell'esempio, ma miliardi di automobili intelligenti in decine di miliardi di casi ogni giorno dovranno prendere una difficile decisione su cosa intendono fare. Solo se vi è un dibattito solido e aperto sui fondamenti della moralità come scienza, è possibile fare il passo successivo e chiedere agli ingegneri di implementare le regole che governano quella scienza nei loro prodotti.

Quando sono nati i primi computer, le teorie dell'elettromagnetismo e della meccanica quantistica che spiegavano le leggi del comportamento di singoli elettroni erano pienamente formate. La loro applicazione avveniva in ambienti troppo complessi per essere previsti dal punto di vista teorico e necessitava di sperimentazione, invenzione e innovazione accurate, le quali erano fondamentali quanto le teorie, ampiamente comprovate dal loro successo e dai premi Nobel in fisica conferiti a sperimentalisti e anche a teorici. 

Ora dobbiamo ambire a fare lo stesso, a un livello diverso e in un campo diverso, senza esitazione, per assicurarci che le azioni di chi implementa le macchine autonome intelligenti siano guidate da robuste teorie scientifiche sul significato della moralità.

Questa ricerca sarà molto controversa, soprattutto negli occhi di coloro i quali, limitati ai sempre più ridotti territori delle visioni del mondo dogmatiche, respingono il fatto che la ragione e la scienza siano le migliori guide per spiegare l'universo e danno a se stessi una spiegazione per le azioni e gli scopi della nostra vita.

## Verso una spiritualità naturalistica
Vi è un sorprendente orgoglio in molte persone che sostengono di non capire la matematica e di non seguire la scienza e le sue meravigliose scoperte. È sconcertante e un po' doloroso vedere la contraddizione in questi individui che traggono vantaggio dai progressi tecnologici, medici e sociali generati dalla scienza, ma che negano di aver bisogno di capire questo campo, i suoi strumenti e la solida piattaforma che crea per lo sviluppo umano. Per rendere le cose peggiori, alcune di queste persone si occupano di cultura, letteratura e arte e le loro false percezioni sulla distinzione o contraddizione tra la visione del mondo scientifica e quella umanistica annebbiano i loro giudizi altrimenti raffinati.

La bellezza del mondo e la capacità di percepirlo non vengono affatto ridotte dalla comprensione scientifica, semmai vengono amplificate. Meravigliarsi della complessità, trovare il coraggio di osare e continuare a esplorare i panorami mozzafiato della conoscenza e le sue potenti applicazioni sono azioni che appartengono a chi riesce a utilizzare la propria mente, libera da superstizioni arbitrarie, per eseguire il compito.

Mentre orientiamo il lume della ragione su aree del mondo in espansione, sul comportamento e le sue conseguenze, è molto importante rivendicare il diritto a una spiritualità naturalistica che esprima l'amplificato stato della mente e la gioia dell'impresa, che unisca ed esalti comunità di persone che la pensano allo stesso modo per il raggiungimento di quello che altrimenti considererebbero impossibile.

Gli strumenti o rituali raffinati, la musica, gli scopi condivisi e la forte comunità possono e devono essere al servizio dell'obiettivo di costruire una società che sia orgogliosa delle proprie conquiste e che sia resa umile, ma determinata ad avere successo, dalle sfide che stanno per arrivare.

Non facendo affidamento sul soprannaturale, sulla metafisica e sulla superstizione e accogliendo un vocabolario che è radicato in una comprensione condivisa del potere della ragione e che deve essere difeso dall'appropriazione del significato delle parole che vengono alterate in analisi falsamente equilibrate, questa pratica spirituale può unire a livello globale coloro i quali sono pronti a esplorare con attenzione il futuro dell'umanità.

## Il futuro degli umani e dell'umanità
La nostra comprensione del significato di essere umani è cresciuta e si è ampliata nelle ultime centinaia di anni. Almeno non bruciamo le persone sui pali affermando che sono streghe.

La nostra prospettiva è profondamente cambiata quando abbiamo iniziato ad adottare e poi implementare l'idea che valesse la pena vivere la vita, e viverla bene, e a costruire un mondo che potesse essere migliore per i nostri figli e discendenti, in opposizione alla confortante rassegnazione secondo cui potevamo trovare un miglioramento (o una condanna) solo in un ipotetico aldilà.

I tipi di società umane che abbiamo costruito si sono dimostrate in grado di alimentare e sviluppare il pieno potenziale di un numero di persone sempre maggiore. Ora siamo potenzialmente pronti per andare avanti, per accettare le sfide che derivano dal fatto di riconoscere inutili sofferenze, per eliminare l'ingiustizia ovunque e per arrivare pienamente alla possibilità secondo cui siamo effettivamente in grado di farci carico del nostro destino.

## Transumanesimo necessario?
La filosofia e la visione del mondo del transumanesimo vede gli umani come fondamentalmente definiti dalla loro capacità di riconoscere e superare i loro limiti. La stessa definizione di umanità diventa dinamica sotto la pressione volenterosa e proattiva di possibilità stimolanti. Ancora una volta, non vi sono garanzie, ma il futuro costruito da individui progressisti, curiosi, avventurosi e con una mentalità imprenditoriale, riuniti in società aperte e tolleranti che accolgono la sperimentazione, ha più probabilità di trovare molteplici strade per raggiungere gli obiettivi.

La conservazione a un livello eccessivo, sebbene adatta ai musei, non è il modo migliore per accogliere il futuro e adeguarsi ai suoi bisogni. Quello che vediamo con ammirazione come il presunto equilibrio perfetto della natura è in realtà un caos dinamico, che vacilla sull'orlo dell'estinzione dal punto di vista di qualsiasi specie e che solo la nostra prospettiva limitata vede come idilliaco. E anche i musei, attraverso le attività dei curatori, rappresentano una sfaccettatura della realtà, solo una parte di ciò che conservano, mentre il resto è inaccessibile, chiuso, inefficace nell'insegnamento e nell'influenzare le decisioni, come se non esistesse. Essere in grado di abbracciare il cambiamento significa necessariamente includere la comprensione della provvisorietà di ogni status quo e spostare l'osservazione a un nuovo livello, a valori più alti che capiscano la dinamica che unisce la serie di esperienze e forme dell'esistenza.

L'ampio spettro dei comportamenti umani verrà controbilanciato dalla possibilità e l'opportunità di sperimentare con gradi di libertà più radicali che trasformano il corpo e la mente. Comprendere questa possibilità e rispettare quelli che vogliono preservare intatta la propria identità, permettendo a chi vuole di esplorare cosa significa diventare pienamente umani a queste condizioni radicalmente nuove, sarà una delle più grandi conversazioni che modelleranno la società nel prossimo futuro.