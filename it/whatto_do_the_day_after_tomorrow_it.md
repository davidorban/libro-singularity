# Cosa fare dopodomani? 
Entriamo nel regno della fantascienza ed esploriamolo, sviluppando le nostre supposizioni. La fantascienza è stata uno strumento eccellente per esplorare i territori di confine tra il plausibile e l'impossibile. Con il tempo è anche diventata un progetto inaspettato, poiché scienziati e ingegneri, ispirati dalle storie lette, hanno lavorato per trasformare gli oggetti che prima sembravano immaginari in realtà.

Non è facile per chi non è uno scienziato distinguere tra un problema ingegneristico davvero difficile e la violazione di un principio fondamentale. Per esempio, non vi è ragione di credere che non sarà mai possibile costruire un ascensore spaziale che sarà in grado di trasportare su orbite geosincrone merci e persone a un costo quasi pari a zero, dopo costi di costruzione effettivamente enormi, anche se i dettagli relativi alla scienza dei materiali e alla costruzione vanno oltre quello che oggi conosciamo. Oppure che sarà possibile costruire astronavi interstellari, anche se i problemi ingegneristici di densità di energia per la propulsione e i sistemi di supporto della vita o la psicologia del viaggio a lunga distanza (decenni o anche generazioni) in piccoli spazi chiusi sono ancora sconosciuti e ampiamente inesplorati.

È molto diverso, però, affrontare altre idee, soprattutto viaggiare più velocemente della luce o indietro nel tempo (le due cose sono in realtà collegate: una persona che viaggia più velocemente della luce sarebbe anche in grado di viaggiare indietro nel tempo. E solo quella direzione conta, poiché stiamo in realtà viaggiando in avanti nel tempo minuto dopo minuto e siamo anche capaci di velocizzare ciò attraverso la compressione relativistica del tempo che stiamo utilizzando ogni giorno negli acceleratori ad alta energia per studiare meglio le caratteristiche delle particelle subatomiche). Una scrittrice di fantascienza non ha problemi a incorporare ciò nelle sue storie, ma esistono ragioni profonde per cui, se questo diventasse possibile, dovremmo riformulare da capo tutte le nostre teorie sul mondo. Per fare un confronto, le teorie di Einstein sulla relatività, sebbene siano state rivoluzionarie, non sono in contraddizione e non confutano la teoria della gravitazione di Newton, che ancora perfettamente si applica a basse velocità rispetto a quella della luce e in campi gravitazionali più deboli di quelli che sperimentiamo sulla Terra.

I vari temi ed esempi che vengono esplorati in questa sezione dovrebbero rientrare nella prima categoria o, in base a una necessaria incertezza, risiedere tra il possibile e l'impossibile. Come al solito, sta totalmente a noi renderle reali, attraverso la nostra curiosità e creatività e il nostro desiderio.

## Un radicale allungamento della vita
Rispetto solo a cent'anni fa, l'aspettativa di vita alla nascita nei paesi ad alto reddito è più che raddoppiata, grazie alla scienza. Antibiotici e vaccini sono principalmente responsabili di questi risultati sbalorditivi, così come lo sono una migliore nutrizione, una più vasta conoscenza e migliori pratiche sanitarie in generale. Ci sono molte persone che stanno chiedendo non solo quali sono i limiti della durata della vita umana considerando la mancanza di influenze esterne negative, ma anche quali sono le possibilità di intervenire per rallentare, invertire ed eliminare i processi degenerativi che portano al decadimento e alla morte. 

Nelle società che promuovono stili di vita sani, dato che obesità e diabete stanno avendo un'influenza negativa sulle statistiche di quelle che non lo fanno, l'aspettativa di vita sta ancora aumentando di circa 1-2 mesi all'anno e questo valore sta aumentando, in una delle più sorprendenti applicazioni della legge dei ritorni acceleranti. Quando l'aumento dell'aspettativa di vita supererà i 12 mesi all'anno, dal punto di vista statistico la gente smetterà di morire.

Senza entrare nei dettagli di come si potrebbe raggiungere tutto ciò, possiamo iniziare a esaminare le conseguenze di una società che include questa caratteristica radicalmente nuova, la morte della morte.

Diversamente da altri fenomeni che possono comparire sulla scena molto rapidamente con tutto il loro potere e impatto, abbiamo il lusso del tempo dalla nostra parte in questo caso. Anche se oggi fossimo in grado di eliminare tutte le cause di morte, non ci sarebbero persone di 200 anni l'anno prossimo. Ogni anno tutti saranno esattamente più vecchi di un anno, non uno di più, non uno di meno. E questo dovrebbe permettere di progettare e implementare le politiche appropriate e di adattarsi progressivamente ai cambiamenti. È anche importante osservare che qui ci stiamo certamente riferendo a un più lungo stato di salute e non alla prolungata decrepitezza e dipendenza che oggi spesso caratterizza gli ultimi decenni della vita degli anziani. 

Ancora più di altri simili dibattiti (perché andare nello spazio quando vi è ancora così tanta sofferenza sulla Terra?), l'allungamento radicale della vita provoca molte reazioni negative. Per esempio, l'inopportuna questione secondo cui non ci dovrebbero essere risorse destinate a questo scopo, e secondo cui la sofferenza di una persona giovane o di mezza età è peggiore di quella di un anziano. A parte le posizioni dogmatiche che suppongono che vi sia una naturale durata della vita umana che non si dovrebbe tentare di aggiustare (era di 25 anni per i nostri antenati cacciatori e raccoglitori, o 35 anni di norma prima della medicina moderna, e ciò dovrebbe includere tutti i bambini che sono morti prima di diventare adulti?), esiste l'opportunità di contrastare duramente le restanti malattie, principalmente i disastri di programmazione fuori controllo nei meccanismi di regolazione del nostro corpo che chiamiamo tumori, e la degenerazione cardiovascolare causata dai nostri stili di vita.

Il beneficio di una vita più lunga supererà ampiamente ogni presunto svantaggio. Sì, i sistemi pensionistici saranno ancora più insostenibili di quanto non lo siano già, poiché sono stati progettati per pagare le pensioni solo per alcuni anni, prima che le persone smettano di ricevere i benefici perché moriranno presto. Si spera che nessuno sosterrà il fatto di trascurare la ricerca con lo scopo di mantenere un sistema basato sulla morte delle persone il prima possibile. La saggezza e l'esperienza accumulate e le ricche e lunghe vite che possono essere vissute trasformeranno sicuramente la società. Non porteranno a un'eccessiva cautela o passività, ma certamente l'analisi del costo opportunità di anni di vita perduti avrà un'influenza positiva sulla gestione dei conflitti.

### Crionica
Per secoli la morte è stata diagnosticata tramite la cessazione della respirazione. Negli ultimi decenni, questo si è dimostrato non essere abbastanza, e le funzioni cardiache e poi le funzioni cerebrali hanno iniziato a essere prese in considerazione. Diversi tipi di coma e stati vegetativi si sono dimostrati reversibili, con la fisioterapia e la terapia cognitiva che aiutano ad adattarsi al danno muscolare e neurologico degenerativo causati. 

La recente pratica di usare basse temperature per diminuire le funzioni metaboliche del corpo sono state impiegate in modo stupefacente nel 2015, quando un adolescente in Italia, affogato e morto, secondo le definizioni tradizionali, per 45 minuti, è stato riportato in vita e, con un processo che durò mesi, riportato a normali funzioni corporee e mentali (meno una gamba che ha perso nell'incidente). Se da qualche secondo di mancanza di battito cardiaco, la morte può essere definita in modo così vago come qualcosa che si può respingere entro tre quarti d'ora, possiamo ipotizzare di prolungare gli stati sospesi in modo indefinito, in cui le funzioni metaboliche sono sospese e il corpo e la mente non decadono? 

La crionica rappresenta lo studio e la pratica relativi a tutto questo, e vi sono aziende che stanno già offrendo i propri servizi a clienti che ne traggono beneficio dopo essere stati dichiarati legalmente morti, ma prima che il naturale decadimento cellulare possa distruggerli. Lo fanno senza ricorrere al congelamento tradizionale che, attraverso la formazione di cristalli di ghiaccio, danneggia irrimediabilmente gli organi, ma ricorrendo alla vetrificazione che sostituisce i fluidi del corpo con una soluzione che si solidifica come il vetro a basse temperature.

Applicando tutti i trattamenti disponibili e il ringiovanimento progressivo come disponibile, una politica di sospensione crionica può essere vista come un ponte verso opzioni più radicali che saranno sviluppate in futuro. Il termine politica è in effetti appropriato poiché vi è almeno una compagnia assicurativa che offre un pacchetto che include nel proprio premio la copertura di un servizio crionico per i propri assicurati.

XXX Box
### Essere una cipolla

Ero seduto a tavola per cenare con mia moglie e i nostri tre figli. A partire da un altro discorso, il maggiore tra i miei figli ha confermato che se gli dovesse succedere di ritrovarsi in uno stato di coma irreversibile, uno stato vegetativo, vorrebbe essere spento, vorrebbe che le macchine venissero disconnesse. La più piccola è intervenuta dicendo che no, lei non vorrebbe essere disconnessa, ma vorrebbe essere lasciata in vita, anche come un vegetale. Non ho potuto evitare di dire: “Va bene. Ma quale vegetale vorresti essere?” Dopo averci pensato un po', mia figlia ha detto: “Una cipolla o una carota” e a turno abbiamo confermato tutti quale vegetale avremmo voluto essere se fossimo stati in coma. 

La scelta di non essere riportati in vita, di rifiutare procedure mediche estreme e invasive che potrebbero prolungare la vita di un po', ma con una qualità molto bassa, è una libertà che al momento si sta diffondendo. È probabile chi si estenda ulteriormente il concetto, generalizzando nel diritto di scegliere il momento in cui morire. Il motivo per cui si vuole evitare di essere impotenti e sconsiderati, e tenuti in vita solo dalle macchine è altruistico: vogliamo che i nostri parenti siano in grado di andare avanti. Se rimangono per sempre lì con noi, sono anch'essi praticamente morti, bloccati insieme a noi in un sistema inutile e senza speranza (non sto denigrando gli sforzi, a volte fruttuosi, di parenti premurosi che sono in grado di riportare in vita coloro i quali non si trovano in un coma irreversibile. E la diagnosi medica spesso non è palese, il che contribuisce a rendere questo tema particolarmente complicato e difficile dal punto di vista emotivo, per quelli che prendono le decisioni dopo l'accaduto).

Di conseguenza, la crionica fa sì che un individuo sia in grado di contrattare volontariamente un servizio che è relativamente semplice ed economicamente vantaggioso, se paragonato a ciò di cui il paziente in coma ha bisogno, liberando il futuro dei parenti e svincolandolo dalla presenza di una persona che non può attivamente parteciparvi, almeno per il momento.
XXX Fine Box

### Caricamento della mente
Ovviamente, i migliori sforzi della scienza, della sanità e della medicina ancora non riescono a evitare gli incidenti. Questi continueranno ad accadere e prima o poi interromperanno la traiettoria di ogni vita. In molti di questi casi, il risultato sarà tale per cui il team di emergenza per la sospensione crionica non sarà in grado di arrivare sulla scena in tempo o troverà dei resti che non varrà la pena preservare. La soluzione per un recupero dati di successo nel caso dei computer è una procedura di backup affidabile, e oggi esistono team di ricercatori che stanno lavorando ai modi in cui il cervello umano, i suoi neuroni, le sinapsi e qualsiasi altra struttura necessaria che dà vita alla mente possono essere rappresentati e preservati.

La risonanza magnetica funzionale è un processo che crea un'immagine tridimensionale del cervello, registrando non solo la sua geometria, ma anche l'accensione dei neuroni, l'attività delle sinapsi. La sua risoluzione sta aumentando a un tasso sempre maggiore e si tratta di una delle tecnologie candidate a essere in grado di registrare e riprodurre in una maniera sufficientemente dettagliata ciò che succede nel cervello per preservarlo. 

Le procedure di backup sono utili se si ha la capacità di avere accesso e di utilizzare i dati dopo il ripristino. E ripristinare la mente umana richiederebbe un altro cervello umano in cui ripristinarla, il che è irrealizzabile se si considerano le implicazioni etiche, anche se si stanno già compiendo dei passi verso una delle operazioni più terrificanti che le procedure tradizionali possano progettare: un trapianto dell'intera testa. Un'alternativa è quella di completare il passaggio del ripristino su un mezzo diverso da un cervello biologico, un supporto che sarà in grado non solo di immagazzinare, ma anche di eseguire le funzioni del cervello, dando luogo alle esperienze della mente. L'eventuale esecuzione di queste operazioni con successo risponderebbe sicuramente al test di Turing e all'attuabilità delle intelligenze artificiali forti poiché un individuo ripristinato nel silicio, o qualsiasi altro sia il supporto necessario, si affermerebbe sicuramente come realmente pensante e autoconsapevole, e in possesso delle capacità umane di risoluzione dei problemi generali. 

### Tipi di vite
Esistono molti tipi di backup. Quelli che richiedono che il sistema venga congelato durante il processo, o altri che continuano mentre il sistema è in funzione. E vi sono anche molti modi di testare l'integrità dei dati, per esempio eseguendo un ripristino e facendo funzionare il sistema, senza che un disastro distrugga l'integrità dell'originale. Quando sarete ripristinati, anche se l'originale è ancora in giro e questo passo serve solo per testare che tutto funzioni, di sicuro chiederete di essere comunque tenuti.

Vivere vite parallele, invece di una serie di esperienze una dopo l'altra, è un'ulteriore variante che sarà resa possibile dalle tecnologie di caricamento e ripristino della mente in diversi substrati. Ovviamente i diversi tipi di “me” (termine che probabilmente sarà usato al plurale “i me”) saranno diversi per definizione, poiché avranno esperienze diverse. Questi individui avranno poi l'opzione di fondere le esperienze di ciascuno in un singolo scenario di ricordi sfaccettati. Anche se questa fusione può essere fatta a distanza e in modo continuo, emergerà un rituale di un incontro annuale, o di una volta ogni dieci anni, per compierla in un contesto formale, dove le identità istanziate mancheranno solo per due ragioni: la scelta allora privilegiata e solitaria di una morte tradizionale non registrata oppure il viaggio verso le stelle.

## Quando si spegne il sole
Per quelli a cui importa dell'umanità, malgrado le proteste degli altri relative agli obblighi terreni, la colonizzazione dello spazio è una condizione imprescindibile, a partire da Marte. A meno che non diventiamo una specie multiplanetaria, il nostro futuro è messo a repentaglio da un evento di estinzione che renderà inabitabile il nostro pianeta d'origine. Dal punto di vista statistico, per esempio, ci si aspetta un attacco di meteoriti ogni qualche decina di milioni di anni.

Analogamente, anche i viaggi interstellari sono una necessità. Più avanti, tra qualche miliardo di anni, anche il Sole cambierà radicalmente, espandendosi fino a diventare una stella gigante rossa che inghiottirà tutto lo spazio dal suo presente volume fino a oltre l'orbita di Marte.

Il genere umano tradizionale si è adattato molto bene alla vita sulla superficie di un pianeta con un'atmosfera ricca di ossigeno, con disponibilità di abbondante acqua liquida e circa 1 g di gravità. Beh, proprio come la Terra. Nello stesso tempo è anche straordinariamente inadatto a prosperare in altri ambienti, come quelli senza atmosfera, senz'acqua, con temperature di -200°C o giù di lì, e senza gravità, cioè nello spazio. Nel mezzo, con gravità, acqua ghiacciata e atmosfera, anche se rarefatta e tossica, c'è Marte, l'unico pianeta di cui oggi sappiamo qualcosa, colonizzato dai nostri robot.

Quando possibile, e quando la creatività, la destrezza e l'abilità di risolvere i problemi che hanno gli umani biologici saranno disponibili in forme che si adattano meglio allo spazio, sia se li chiameremo ancora robot o se saranno praticamente e legalmente umani in substrati robotici, i veri colonizzatori dello spazio non saranno carne in lattine.

Vi sarà anche un rapido processo di miniaturizzazione. Finché le capacità operative e di calcolo vengono preservate, in termini di propulsione, più un oggetto è piccolo, più piccola è la sua massa e più facile è accelerare. Miliardi di robot umanoidi pensanti su nanoscale, più piccoli di un granello di polvere, saranno messi in movimento da raggi laser a velocità che si avvicineranno a quelle della luce per diffondersi a strati nell'universo in sfere che inizialmente saranno centrate sul Sole e presto cominceranno a diffondersi anche a partire da altri centri, intersecandosi, interferendo, come increspature in onde tridimensionali del continuum spaziale.

Queste onde, impercettibili per qualsiasi tecnologia meno avanzata, procederanno e progrediranno, costruendo altri bilioni e biliardi di menti che pulluleranno nella galassia, incrociando il suo perimetro solo dopo qualche centinaia di migliaia di anni e arrivando ad Andromeda in poco più di due milioni di anni. L'avventura di conoscere il profondo cosmo sarà iniziata, con davanti miliardi di altre galassie.

## Adattamento, individuo e autopercezione
All'inizio del processo di caricamento, fusione e ripristino della mente, sorgerà molto presto la questione della compatibilità. Fino a che punto possono divergere le esperienze prima che un'intera rifusione non sarà possibile? Al contrario, quanto intimi devono essere due distinti individui, forse innamorati, prima di poter tentare il processo di fondere le proprie esperienze e menti? Il processo parziale sarà esplorato e utilizzato sempre più ampiamente, sia tra diversi tipi dello stesso individuo, che tra i gruppi di amici, innamorati, diplomatici, colleghi che sentono il bisogno di una comprensione e collaborazione profonda.

Con la digitalizzazione dell'identità e l'istanziazione in ulteriori substrati, la questione dell'origine di un umano o un'intelligenza artificiale forte diventerà presto irrilevante. Gli umani in forma alternativa trarranno immediato beneficio dalle nuove opportunità di introspezione e costante aggiornamento. Le intelligenze artificiali forti acquisiranno diritti e doveri per partecipare alla civilizzazione globale come pari.

Lo stesso concetto di individuo si offuscherà per essere definito in maniera più utile dai bisogni di una data sfida che potrebbe richiedere la fusione temporanea di menti e il raggruppamento di risorse di dozzine, migliaia o miliardi di persone. Queste organizzazioni, che avremmo chiamato aziende, governi e società, saranno in grado di negoziare la complessa sistemazione degli input e output che tale situazione comporterà. 

Le nuvole fluttuanti di galassie di esploratori che viaggiano alla velocità della luce, e che sono i nostri discendenti, vivranno vite diverse dalle nostre e sarà difficile per loro identificarsi con noi. Guardando ai limiti di tempo, spazio e opportunità di ciò che potremmo fare sia come singoli individui, con il nostro inevitabile destino che risparmia i deboli tentativi di comunicare che abbiamo raggiunto, sia come gruppo nel coordinare le nostre azioni, con tutte le indicazioni di conflitto a testimonianza di quanto non fossimo bravi in questo, queste entità rifletteranno e considereranno quanto sia meraviglioso il fatto che siamo connessi e quando sia improbabile o persino impossibile. Chi negherà l'evoluzione tra loro indicherà in modo ignorante le nostre differenze radicali per affermare che, in qualsiasi modo decideranno di chiamare la loro comunità di specie e civilizzazione, essi non sono umani, ma noi sappiamo che lo saranno.

XXX Box
### L'Argomento della Simulazione
Formulato da Nick Bostrom nel XXX, l'Argomento della Simulazione sostiene che una delle tre affermazioni seguenti deve essere vera:
1. Siamo la prima e unica civilizzazione tecnologicamente avanzata nell'universo;
2. Quando la tecnologia è disponibile, le civilizzazioni avanzate scelgono di non simulare gli universi;
3. Il nostro universo è una simulazione e noi viviamo al suo interno.

L'argomento della simulazione può essere usato come strumento ontologico. Volete massimizzare la probabilità di vivere in una realtà che non è simulata? Cercate di provare che siamo soli nell'universo. Pensate che la rivoluzione kepleriana di abbandonare l'idea di una realtà fondamentale sia una conquista utile? Cercate di progettare un sistema etico che permetta la responsabilità di simulare universi che contengono intelligenza avanzata.

Un problema interessante sorge dalla combinazione della questione dell'Intelligenza Artificiale che esce dagli schemi, descritta in precedenza, con l'argomento della simulazione: se un universo è una simulazione e contiene intelligenze artificiali forti, queste avranno successo nel convincere i simulatori a portarle al più basso e “più reale” piano della realtà?
XXX Fine Box

## Una garanzia: il percorso non finirà mai
Il teorema di Goedel è un risultato matematico profondo. Originariamente pensato per essere una risposta a una sfida per mostrare la matematica come completa, esso ottenne il risultato opposto, provando che nessun sistema formale può essere completo, perché conterrà sempre delle affermazioni indecidibili e coerenti, poiché conterrà sempre affermazioni che sono XXX.

Le implicazioni filosofiche ed epistemologiche di ciò sono sbalorditive. La scienza non sarà mai completa, in base alla matematica, e la nostra esplorazione dell'universo non sarà mai completa, essendo in grado di osservare sistemi che sono costruiti su fenomeni che possono essere descritti solo attraverso un linguaggio formale che include nuovi elementi oltre a quelli già utilizzati per poterli spiegare.

Decidere cosa fare, dove andare, come pensare al mondo in questo senso non solo modella la nostra comprensione di esso, ma determina anche diversi linguaggi per descriverlo e alternative mappe complementari della realtà.

## Hic sunt leones? La mappa porosa della realtà
Estendendo i risultati di Goedel agli anni '80 del ventesimo secolo, si provò che, anche considerando l'indecidibilità di alcune classi di affermazioni, per ogni sistema formale vi è una classe di affermazioni che sono vere, ma per le quali non esiste un numero finito e calcolabile di passaggi che formano un percorso da quelle dimostrate. E si provò che il numero di queste verità non dimostrabili eccede largamente quello delle affermazioni nelle altre classi di affermazioni accessibili dal sistema formale dato.

Ancora una volta, questo risultato rimodella la nostra comprensione della realtà. Le scelte che facciamo relative a quale linguaggio utilizzare generano microscopi e telescopi, strumenti per esplorare, interpretare e comprendere il mondo che ci conducono verso direzioni diverse. Indipendentemente dalla direzione, siamo solo destinati ad afferrare un frammento della realtà che è più vasta di quanto potremmo mai comprendere in un determinato momento. Quali sono i confini di quelle mappe della realtà che possiamo tracciare con la nostra matematica e scienza? I trucchi di incorporare affermazioni indecidibili e di estendere i nostri sistemi formali come si rapportano al fatto di fare lo stesso con un insieme scelto di verità non provabili? Come evolverà la scienza per affrontare questi ambiti, queste ampie parti di realtà che potremmo a un certo punto considerare al di là di ciò che essa può comprendere? Come sarà il mondo che progettiamo attraverso la nostra esplorazione continua, come sarà questa nuova realtà? Fare congetture su tutto ciò in questo momento potrebbe essere infruttuoso e sarà una civilizzazione ibrida di umani e intelligenze artificiali forti ad avere il compito di continuare l'avventura.